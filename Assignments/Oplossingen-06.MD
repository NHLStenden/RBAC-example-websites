# Opdracht 6 - Inzicht in rollen - gebruikers

Bij opdracht 6 zijn de volgende vragen geformuleerd.

1. Waarom kan het nuttig zijn om inzicht te krijgen in de toegangsrechten van één gebruiker?
2. Waarom kan het nuttig zijn om in bulk inzicht te krijgen in de toegangsrechten van veel gebruikers?
3. Welke doelgroepen kunnen we hier mee bedienen?

## **Uitwerking vraag 1**

Vooral voor een helpdesk kan dit zeer nuttig zijn als 'iets niet werkt' of 'ik kan er niet bij' vragen langskomen.

## **Uitwerking vraag 2**

We hebben bij opdracht 5 al gezien dat het lastig kan zijn om te bepalen of er geen ongewenste permissies gecombineerd
worden bij het onderhoud en toekennen van rollen. Maar ook wijzigingen in het personeelsbestand zorgen voor continue
wijzigingen in de benodigde autorisaties. Denk aan

* mensen gaan met pensioen
* er worden nieuwe mensen in dienst genomen
* er worden tijdelijke krachten ingehuurd
* medewerkers krijgen een andere functie
* medewerkers verhuizen naar een andere vestiging
* reorganisaties
* medewerkers stappen over naar een ander team

Bij al deze wijzigingen is het noodzakelijk dat er niet alleen bijgestuurd wordt, maar ook dat er gecontroleerd
wordt of de wijzigingen tijdig en juist doorgevoerd worden. Immers, wijzigingen zoals bovenstaande worden vaak
al tijden van tevoren bekendgemaakt, maar moeten pas doorgevoerd worden nadat ze daadwerkelijk zijn doorgevoerd.

Als een medewerker bijvoorbeeld overstapt naar een nieuw team, dan zal de oude manager willen dat de autorisaties
die bij zijn medewerkers horen voor deze specifieke medewerker ingetrokken worden. De nieuwe manager zal willen
dat de gebruiker tijdig zijn nieuwe autorisaties krijgt om snel aan de slag te gaan.

In de praktijk is er echter vaak sprake van een overgangsperiode waarbij de vertrekkende medewerker zijn/haar opvolger
nog kan ondersteunen en dus nog tijdelijk autorisaties nodig heeft. Dit maakt RBAC juist zo complex!

## **Uitwerking vraag 3**

Zoals uit de bovenstaande antwoorden al blijkt kunnen we dus met dergelijke informatie de volgende doelgroepen
ondersteunen

* Managers van medewerkers
* De helpdesk

Maar ook externe en interne *auditors* die zicht willen krijgen op de autorisaties van medewerkers.

