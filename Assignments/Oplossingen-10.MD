# Opdracht 10 - Automatische provisioning van gebruikers

Bij het veranderen van de functie zal het User Provisioning proces netjes de oude lidmaatschappen eerst opruimen, de 
account verplaatsen naar de juiste plaats en dan de juiste default rollen weer toekennen. Ze verliest hierdoor dus bepaalde
rollen die ze mogelijk extra had. We hadden net zo arbitrair kunnen kiezen om de oude rollen te behouden, maar dat strookt 
niet altijd met wat logisch is. Immers vanuit haar rol had ze recht op vooraf gedefinieerde toegang. Eventueel later
toegekende rollen moeten dus eigenlijk opnieuw bekeken worden.

Stel dat je eerst bij HRM werkte en nu docent wordt bij een opleiding. Daarnaast zat je in een HRM-project. Het ligt 
voor de hand dat je de toegang tot specifieke HRM-systemen verliest. Het is onwenselijk dat je bijvoorbeeld als docent
nog bij HRM-systemen kunt voor opvragen en wijzigen van collega's. Echter, geldt dat ook voor het project? Wellicht
is het verstandig dat de projectleider dit opnieuw bekijkt. 

Mogelijk is er ook een overgangsregeling. Dus je blijft nog een tijdje in een dubbel rol: je ondersteunt de collega
die jouw baantje bij HRM overneemt nog een tijdje en daarom moet je nog toegang houden.

Zoals je ziet is het schrijven van een User Provisioning proces nog niet zo eenvoudig. Het begint dan ook vooral bij het
vooraf opstellen van procedures en een exacte definitie van wat je precies wilt!
