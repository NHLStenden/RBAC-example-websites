# Verwerking van kennis in de eigen werkomgeving ("Weekopdracht")

We hebben de theorie behandeld en via de oefeningen inzicht gekregen in de werking van Role Based Access Control op
basis van permissies. Ga op onderzoek uit en reflecteer op de volgende vragen en neem deze op in je portfolio.

## Betreffende User Provisioning

1. Onderzoek hoe het proces van "Hire to Retire" impact heeft op de gebruikersadministratie. Dit kan veel werk zijn,
   maar verdiep eens op één belangrijke applicatie in jouw bedrijf.
    1. gaat het vanzelf? moet je lang wachten? hoe kom je aan je wachtwoord(en)?
    2. wanneer en hoe krijgt een nieuwe medewerker accounts (let op: meervoud! Er zijn vast vele applicaties)
    3. Krijgt een nieuwe medewerker meteen de juiste rechten ("permissies" of "rollen")?
2. Is er beleid (of procedures) geformuleerd rondom toegang, RBAC, aanmaken accounts? Is HR bijvoorbeeld betrokken? Geef
   een korte
   samenvatting.
    1. Zo niet, wat zou jouw advies zijn? Probeer het zo concreet mogelijk te maken.
3. Is er een User Provisioning proces? Geef een korte samenvatting eventueel ondersteund met een diagram.
    1. Is dat proces (in enige mate) geautomatiseerd?
    2. Zijn er bron- en doelsystemen gedefinieerd?
    3. Wat is de frequentie van het proces ("hoe vaak draait het")
    4. Wat zijn de regels om informatie uit bronsystemen naar doelsystemen te transformeren? Gebruik bijvoorbeeld
       één bron- en doelsysteem
4. Welke applicaties regelen hun eigen account-administratie?
5. Indien er geen User Provisioning proces is:
    1. Welke mogelijke bronsystemen zouden ingezet kunnen worden?
    2. Welke informatie in het bronsysteem is bruikbaar voor RBAC?
    3. Welke doelsystemen zouden aangemerkt kunnen worden voor User Provisioning?
    4. Welke regels stel je voor als je kijkt naar de transformatie van bron- naar doelsystemen.

## Governance van toegang

1. Worden managers (afdeling/projecten) periodiek op de hoogte gehouden van de stand van zaken ("Attestation")?
    1. Welke procedure
2. Wat is jouw advies aan de organisatie op het gebied van een centrale opslag van accounts en gebruik in applicaties?

## Over applicaties

1. Kijk eens naar een applicatie waar toegang voor geregeld moet worden.
    1. Is er een toegangsbeheerder aangesteld die deze aanvragen regelt
    2. In hoeverre kan de beheerder zelf nieuwe permissies (géén rollen) instellen als er bijvoorbeeld een nieuw team
       opgericht wordt dat afwijkende autorisaties/toegang nodig heeft?

In je verslag neem je de lezer mee in de context van je verkenning. Je beschrijft kort het bedrijf en de betrokken
afdelingen. Als je experts spreekt dan is het voldoende om de rol binnen de organisatie te benoemen en eventueel kort
toe te lichten. Onderbouw je antwoorden met argumenten uit de aangeboden theorie. Een simpel antwoord "Ja er is ..." is
niet voldoende. Geef dan een korte beschrijving of samenvatting, eventueel ondersteund met een diagram.

Betrek daar waar mogelijk de bedrijfscontext in je verslag: veel rondom RBAC en User Provisioning moet passen bij hoe
er binnen het bedrijf gewerkt wordt, de mate van verandering van de samenstelling van het personeel (instroom ,
doorstroom, uitstroom), financiële middelen, uitbesteding van ICT-taken etcetera. 

Martin Molema
NHL Stenden Hogeschool
April 2025